Craig Larman ja Bass Vodde kertovat artikkelissaan Lean Primer Toyotan kehittämästä Lean-mallista. Lean voidaan tiivistää kahteen pilariin: jatkuva kehitys (kaizen) ja kunnioitus muita kohtaan. Lean-ajattelu-talo koostuu viidestä osasta. Tavoite (katto) on tuottaa kestävää arvoa nopeasti, turvallisesti ja laadukkaasti. Perustana on johtaja-opettajat ja Go See periaate, jonka mukaan etenkin johtajien tulisi opettaa työntekijöitä ja seurata heidän työntekoaan, eikä istua toimistossa ja seurata kehitystä vain esimerkiksi raporttien ja muiden seurantavälineiden kautta. Ensimmäinen pilari eli kunnioitus muita kohtaan tarkoittaa muun muassa seuraavia asioita: älä vaivaannuta asiakasta, tiimit ja yksilöt kehittävät omia toimintatapojaan, kehitä yhteistyökumppaneita, kehitä tiimejä, johtajat ymmärtävät ja kehittävät hukan vähentämistä ja jatkuvaa kehitystä, ja työntekijät myös näkevät tämän, kehitä ensin ihmisiä ja valmista vasta sitten tuotteita. Toisen pilarin eli jatkuvan kehityksen ideana on jo mainittu Go See -periaate, kaizen eli jatkuva kehitys, jonka ideana on valita ja harjoittaa tekniikoita, kunnes ne on ymmärretty täysin, sitten kokeilla tekniikkaa kunnes keksitään parempi tekniikka ja toistaa tätä kaavaa ikuisesti, täydellisyyshaaste sekä työskentely flown saavuttamiseksi. 14 periaatetta kattavat kahden pilarin lisäksi muita tärkeitä lean-periaatteita. Leanin tuotekehityksen idea on oppia kilpailu. Leanin ideaa voidaan verrata myös viestijuoksuun: ideana on katsoa viestikapulaa, eikä juoksijoita.
